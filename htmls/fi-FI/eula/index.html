<html>
<body>

<p align="center">
<strong>Western Digitalin loppukäyttäjän käyttöoikeussopimus</strong>
</p>
<p>
<strong>TÄRKEÄÄ – LUE HUOLELLISESTI. TÄMÄN ASIAKIRJAN PYKÄLÄ 10 SISÄLTÄÄ SITOVAA VÄLIMIESMENETTELYÄ
KOSKEVAN MÄÄRÄYKSEN, JOKA EDELLYTTÄÄ KIISTATILANTEIDEN RATKAISUA YKSITELLEN,
RAJOITTAA KÄYTTÄJÄN KYKYÄ HAKEA LIEVENNYSTÄ OIKEUSISTUIMELTA ja OIKEUTTA
TUOMARIA JA VALAMIEHISTÖÄ KÄYTTÄVÄÄN OIKEUSKÄSITTELYYN SEKÄ KUMOAA KÄYTTÄJÄN
OIKEUDEN OSALLISTUA JOUKKOKANTEISIIN tai JOUKKOVÄLIMIESMENETTELYIHIN TIETYISSÄ
KIISTATILANTEISSA.</strong>
</p>
<p>
Tämä loppukäyttäjän käyttöoikeussopimus (tämä ”sopimus”) on
laillinen sopimus käyttäjän, joko henkilön tai yksittäisen tahon (”käyttäjä”),
ja Western Digital Technologies, Inc:n, sen tytäryhtiöiden ja sisaryhtiöiden
(yhdessä ”WDT”) välillä, ja sitä sovelletaan WDT:n julkaiseman, jakeleman tai
muuten saatavaksi asettaman ohjelmiston, palveluiden ja niihin liittyvien
verkko- tai sähköisten dokumentaatioiden (kuten ohjelmiston, laiteohjelmiston,
palveluiden ja dokumentaation, joita kutsutaan yhdessä ”ohjelmistoksi”)
käyttöön ja, mikäli tulee kyseeseen, käyttäjän suorittamaan WDT-laitteistojen
ja -tuotteiden (”WDT-laitteet”) kanssa käytettäväksi suunnitellun ohjelmiston
käyttöön. Jos WDT:n ohjelmiston tai palveluiden mukana kuitenkin toimitetaan
erillinen käyttöoikeussopimus, sen ehdot koskevat kyseisen WDT-ohjelmiston tai
-palveluiden käyttöä.
</p>
<p>
<strong>KUN KÄYTTÄJÄ ASENTAA, AKTIVOI TAI
KOPIOI OHJELMISTON TAI KÄYTTÄÄ SITÄ MUUTOIN, HÄN SITOUTUU NOUDATTAMAAN TÄMÄN
SOPIMUKSEN EHTOJA, JOIDEN NOJALLA WDT MYÖNTÄÄ TÄSSÄ KÄYTTÄJÄLLE KÄYTTÖOIKEUDEN,
SEKÄ WDT:N TIETOSUOJAKÄYTÄNTÖÄ, JOHON TÄSSÄ VIITATAAN PYKÄLÄSSÄ 5. JOS KÄYTTÄJÄ EI HYVÄKSY TÄMÄN
SOPIMUKSEN EHTOJA, HÄN EI SAA ASENTAA, AKTIVOIDA, KOPIOIDA TAI KÄYTTÄÄ
OHJELMISTOA.</strong>
</p>
<p>
Ellei pykälässä 10 toisin ilmoiteta, WDT voi aika ajoin
muuttaa tätä sopimusta. Sopimukseen tehdyt muutokset eivät kuitenkaan sido
käyttäjää, ellei käyttäjä niitä nimenomaisesti hyväksy.
</p>
<p>
<strong>1.
KÄYTTÖOIKEUDEN MYÖNTÄMINEN JA RAJOITUKSET</strong>
</p>
<p>
Käyttäjälle myönnetään ohjelmiston käyttöoikeus, eikä sitä
myydä. Tämän sopimuksen ehtojen mukaisesti WDT myöntää näin ollen käyttäjälle
henkilökohtaisen, ei-yksinomaisen, ei-siirrettävän, ei-alilisensoitavan ja
kumottavan oikeuden käyttää ohjelmistoa henkilökohtaisiin tai sisäisiin
tarkoituksiin sekä tehdä ohjelmistosta kohtuullinen määrä kopioita tässä
sopimuksessa määriteltyä kohtuullista käyttöä varten.
</p>
<p>
Käyttäjä hyväksyy ja myöntää, ettei hän itse eikä kukaan
muu hänen luvallaan (a) jäljennä ohjelmistoa muutoin kuin pykälässä 1
esitetyllä tavalla; (b) muunna, sovita tai käännä ohjelmistoa tai luo siihen
perustuvia teoksia; (c) yritä ohittaa tai poistaa käytöstä ohjelmistoa tai
mitään sen sisältämiä teknisiä ominaisuuksia tai toimintoja, kuten
tekijänoikeussuojaukseen käytettyjä mekanismeja, millään tavalla tai millään
keinolla; (d) yritä kääntää takaisin, purkaa, takaisinmallintaa tai muuten
selvittää ohjelmiston lähdekoodia; (e) levitä, rasita, myy, vuokraa, liisaa,
alilisensoi tai muutoin siirrä, julkaise tai paljasta ohjelmistoa millekään
kolmannelle osapuolelle; (f) poista tai muuta mitään ohjelmistossa olevia, sen
mukana tulevia tai sen yhteydessä käytettäviä tavaramerkkejä, logoja,
tekijänoikeus- tai muita omistusoikeusilmoituksia, selitteitä, merkkejä tai
merkintöjä tai (g) käytä ohjelmistoa millään tavalla, joka edistää jonkin
kolmannen osapuolen tekijänoikeuksien, mukaan lukien muun muassa
tekijänoikeudet, tavaramerkit, kauppasalaisuudet ja patentit, tai käyttäjän
käyttöalueen oikeustoimialueen soveltuvien lakien, mukaan lukien muun muassa julkiseen
herjaukseen, kunnianloukkaukseen, säädyttömyyteen ja tietosuojaan liittyvät
siviilioikeudelliset rikkomukset, loukkaamista.
</p>
<p>
<strong>2.
OIKEUKSIEN PIDÄTYS</strong>
</p>
<p>
Käyttäjä myöntää, että ohjelmisto on suojattu
tekijänoikeuksilla ja muilla immateriaali- ja omistusoikeuksilla. WDT ja sen
ulkopuoliset lisenssinantajat (”lisenssinantajat”) pidättävät kaikki tällaiset
ohjelmistoa koskevat oikeudet lukuun ottamatta käyttöoikeutta, joka on
myönnetty käyttäjälle pykälässä 1. Käyttäjä hyväksyy, että pykälässä 1 mainittua
nimenomaista käyttöoikeutta lukuun ottamatta käyttäjälle ei myönnetä, anneta
tai siirretä mitään ohjelmistoa koskevaa oikeutta, omistusoikeutta tai
käyttöoikeutta – ei seuraus- tai vastaväitteiden rajoittamisperusteisesti eikä
muutoin. Käyttäjä ei saa ryhtyä mihinkään toimenpiteisiin, jotka jollain
tavalla puuttuvat WDT:n tai sen lisenssinantajien ohjelmistoa koskeviin
oikeuksiin tai haastavat niitä.
</p>
<p>
<strong>3.
MUIDEN
KUIN WDT:N LAITTEIDEN KÄYTTÖ</strong>
</p>
<p>
Joissain tapauksissa ohjelmisto voi toimia muiden
valmistajien kuin WDT:n valmistamien laitteiden (”muiden kuin WDT:n
laitteiden”) kanssa. Käyttäjä hyväksyy ja tunnustaa, että WDT ei anna mitään
esityksiä tai takuita tällaisten muiden kuin WDT:n laitteiden laatua tai
käytettävyyttä koskien. Käyttäjä hyväksyy, että WDT voi tarjota tukipalveluja
tietyille muille kuin WDT:n laitteille, muttei kaikille; WDT ei anna mitään
takuuta siitä, että ohjelmisto on tai tulee olemaan yhteensopiva tai pysyy
yhteensopivana tällaisten muiden kuin WDT:n laitteiden kanssa.
</p>
<p>
<strong>4.
PÄIVITYKSET; AUTOMAATTISET OMINAISUUDET</strong>
</p>
<p>
Käyttäjä hyväksyy, että WDT ei
ole velvollinen tarjoamaan käyttäjälle mitään ohjelmiston päivityksiä (kuten
alla määritellään). WDT voi kuitenkin aika ajoin julkaista päivitettyjä
versioita ohjelmistosta, ja ohjelmisto voi automaattisesti muodostaa
internetyhteyden WDT:n tai kolmannen osapuolen palvelimiin tarkistaakseen, onko
ohjelmistoon saatavilla päivityksiä, kuten korjauspäivityksiä,
suojauspäivityksiä, päivityksiä, lisätoimintoja tai parannettuja toimintoja,
lisäosia ja uusia versioita (yhdessä ”päivitykset”), ja joko (a)
automaattisesti päivittää sähköisesti henkilökohtaisella laitteella käytettävän
ohjelmiston version tai (b) antaa käyttäjälle mahdollisuuden ladata tällaiset
päivitykset. Kun käyttäjä asentaa ohjelmiston eikä poista käytöstä mitään
mahdollisia automaattisia päivitystarkistuksia, käyttäjä siten hyväksyy ja
antaa suostumuksensa sille, että hän pyytää ja vastaanottaa automaattisesti
päivityksiä WDT:ltä tai kolmannen osapuolen palvelimilta ja että tämän sopimuksen
käyttöehtoja sovelletaan kaikkiin tällaisiin päivityksiin.
</p>
<p>
<strong>5.
WDT:N
AUTOMAATTISESTI KERÄÄMÄT TIEDOT</strong>
</p>
<p>
Ohjelmisto
voi sisältää automaattisia tiedonsiirto-ominaisuuksia, jotka lähettävät
tiettyjä tietoja WDT:lle ja sen kolmannen osapuolen tietoanalyysipalvelujen
tarjoajille ohjelmiston käytön yhteydessä. Saat lisätietoja siitä, miten WDT ja
sen ulkopuoliset tietoanalyysipalvelujen tarjoajat keräävät ja käyttävät
ohjelmiston kautta saatavia tietoja, tutustumalla WDT:n tietosuojakäytäntöön
osoitteessa <a href="http://www.wd.com/en/company/corporateinfo/privacy.aspx">http://www.wd.com/en/company/corporateinfo/privacy.aspx</a>; tämä asiakirja katsotaan
viittauksin liitetyksi tähän sopimukseen. Hyväksymällä tämän sopimuksen ehdot
käyttäjä hyväksyy myös WDT:n tietosuojakäytännön ehdot. Jos käyttäjä ei hyväksy
tietosuojakäytännön ehtoja, hän ei saa käyttää ohjelmistoa.
</p>
<p>
<strong>6.
REKISTERÖINTITIEDOT</strong>
</p>
<p>
Osana
minkä tahansa ohjelmiston tai WDT-laitteen rekisteröintiprosessia WDT voi
pyytää rekisteröintiin liittyviä tietoja, kuten käyttäjän nimen,
sähköpostiosoitteen, käyttäjänimen ja salasanan rajoituksetta. Antamalla nämä
tiedot käyttäjä suostuu siihen, että WDT voi kerätä ja käyttää tietoja
ohjelmiston mukana ostettua WDT-laitetta koskevien, muussa kuin
myynninedistämistarkoituksessa lähetettyjen viestien lähettämiseksi, mukaan
lukien ilmoitukset päivitysten saatavuudesta, tuotteen takaisinkutsusta tai
turvallisuusongelmista. WDT:n tietosuojakäytäntö määrää, miten WDT saa käyttää
tietoja, joita se kerää käyttäjältä rekisteröitymisen aikana tai jotka käyttäjä
muuten antaa WDT:lle sen ohjelmistojen tai laitteiden käyttämisen yhteydessä.
</p>
<p>
Käyttäjä hyväksyy, että oma käyttäjänimi ja salasana on pidettävä
salassa. Lisäksi käyttäjä kantaa kaiken vastuun, jos käyttäjänimen ja salasanan
käyttö johtaa käyttäjätilin aiheuttamaan tietojen katoamiseen, varkauteen ja
muunlaiseen tuhoutumiseen.
</p>
<p>
<strong>7.
KOLMANNEN
OSAPUOLEN SISÄLTÖ JA PALVELUNTARJOAJAT</strong>
</p>
<p>
Käyttäjän ohjelmiston käyttö voi mahdollistaa käyttäjälle
kolmannen osapuolen ohjelmiston lataamisen ja käytön tai kolmannen osapuolen
ohjelmistoon johtavan linkin ohjelmiston kautta (tällaista kolmannen osapuolen
ohjelmistoa ja sisältöä kutsutaan yhdessä ”kolmannen osapuolen sisällöksi”).
Käyttäjä hyväksyy, että kaikki kolmannen osapuolen sisältö on soveltuvan
kolmannen osapuolen sisällön omistajan omaisuutta ja että soveltuvat
tekijänoikeudet ja muut immateriaalioikeudet saattavat suojata sitä. Käyttäjä
ei saa käyttää mitään kolmannen osapuolen sisältöä millään tavalla, jota
soveltuva palveluntarjoaja (”palveluntarjoaja”) tai kolmannen osapuolen
sisällön omistaja ei ole hyväksynyt. Käyttäjä hyväksyy, että käyttäjä voi
joutua solmimaan erillisen sopimuksen palveluntarjoajan tai kolmannen osapuolen
sisällön omistajan kanssa tai noudattamaan palveluntarjoajan käyttöehtoja
käyttääkseen tai saadakseen oikeuden käyttää tiettyä kolmannen osapuolen
sisältöä. Käyttäjän vastuulla on taata, että kolmannen osapuolen sisällön
käyttäminen, jäljentäminen, näyttäminen tai muu käyttö ohjelmiston käytön
yhteydessä ei loukkaa minkään kolmannen osapuolen immateriaalioikeuksia.
</p>
<p>
<strong>8.
TAKUUN VASTUUNRAJOITUS</strong>
</p>
<p>
<span style='text-transform:uppercase'>OHJELMISTO TARJOTAAN
”SELLAISENAAN” ILMAN MINKÄÄNLAISTA TAKUUTA. JOLLEI SOVELLETTAVAN LAIN
PAKOTTAVISTA SÄÄNNÖKSISTÄ MUUTA JOHDU, WDT JA SEN LISENSSINANTAJAT KIISTÄVÄT
KAIKKI SUORAT TAI VÄLILLISET TAKUUT, MUKAAN LUKIEN MUUN MUASSA KAIKKI
VÄLILLISET TAKUUT MYYNTIKELPOISUUDESTA, SOPIVUUDESTA TIETTYYN TARKOITUKSEEN JA
KOLMANNEN OSAPUOLEN IMMATERIAALIOIKEUKSIEN LOUKKAAMATTOMUUDESTA TAI VIRUSTEN
POISSAOLOSTA sekä kaikki takuut liittyen ohjelmiston turvallisuuteen,
luotettavuuteen tai oikea-aikaisuuteen. WDT EI TAKAA, ETTÄ OHJELMISTO TÄYTTÄÄ
KÄYTTÄJÄN VAATIMUKSET TAI ON VIRHEETÖN. WDT ei takaa, että ohjelmistoa voi
käyttää jatkuvasti tai keskeytyksettä, eikä WDT ole vastuussa MISTÄÄN OHJELMISTON
TOIMINNAN KESKEYTYKSESTÄ TAI SEN LÄHETYSKATKOKSISTA. OHJELMISTON KÄYTÖSTÄ TAI
SUORITUSKYVYSTÄ AIHEUTUVA RISKI ON KOKONAAN KÄYTTÄJÄN VASTUULLA. KÄYTTÄJÄ
YMMÄRTÄÄ JA MYÖNTÄÄ, ETTÄ KAIKKI OHJELMISTOA KÄYTTÄMÄLLÄ LADATTU TAI MUUTEN
HANKITTU OHJELMISTO, MATERIAALI TAI DATA ON HANKITTU KÄYTTÄJÄN OMAN HARKINNAN
VARAISESTI JA OMALLA VASTUULLA JA ETTÄ KÄYTTÄJÄ ON YKSIN VASTUUSSA TÄSTÄ
AIHEUTUVISTA VAHINGOISTA KÄYTTÄJÄN TIETOKONEELLE, LAITTEELLE, JÄRJESTELMÄLLE
TAI VERKOLLE, MUKAAN LUKIEN RAJOITUKSETTA KAIKKI TIETOJEN MENETYS TAI
VIOITTUMINEN. EDELLÄ OLEVA TAKUUN VASTUUNRAJOITUS EI MUUTA, TULKITSE TAI KORJAA
SOVELTUVAA TAKUUTA, JOKA KOSKEE KÄYTTÄJÄN WDT-LAITTEIDEN MAHDOLLISTA KÄYTTÖÄ.</span>
</p>
<p>
WDT EI ANNA MITÄÄN ESITYKSIÄ MISTÄÄN TAKUISTA LIITTYEN
KOLMANNEN OSAPUOLEN SISÄLTÖÖN TAI PALVELUNTARJOAJAN TAI KOLMANNEN OSAPUOLEN
SISÄLLÖN OMISTAJAN TOIMINTAAN TAI PUUTTEISIIN, JA WDT KIISTÄÄ KAIKKI TÄLLAISET
TAKUUT. WDT EI OLE VASTUUSSA KOLMANNEN OSAPUOLEN SISÄLLÖN TARKKUUDEN,
TÄYDELLISYYDEN, OIKEA-AIKAISUUDEN, VOIMASSAOLON, TEKIJÄNOIKEUDEN MUKAISUUDEN,
LAILLISUUDEN, SÄÄDYLLISYYDEN, LAADUN TAI MINKÄÄN MUUN TEKIJÄN TUTKIMISESTA TAI
ARVIOINNISTA. WDT, SEN TOIMIHENKILÖT, KUMPPANIT TAI ALIHANKKIJAT EIVÄT TAKAA
TAI SUOSITTELE OHJELMISTON KAUTTA KÄYTETTÄVISSÄ OLEVAA KOLMANNEN OSAPUOLEN SISÄLTÖÄ,
VERKKOSIVUJA TAI MUUTA MATERIAALIA, TUOTTEITA TAI PALVELUITA, EIKÄ NIILLÄ OLE
MITÄÄN KORVAUSVELVOLLISUUTTA TAI VASTUUTA NIIHIN LIITTYEN. JOS KÄYTTÄJÄ PÄÄTTÄÄ
KÄYTTÄÄ KOLMANNEN OSAPUOLEN SISÄLTÖÄ OHJELMISTON KAUTTA, HÄN TEKEE NIIN OMASTA
ALOITTEESTAAN JA ON VASTUUSSA KAIKKIEN SOVELLETTAVIEN LAKIEN NOUDATTAMISESTA,
SISÄLTÄEN RAJOITUKSETTA SOVELLETTAVAT PAIKALLISET LAIT SEKÄ TIETOSUOJAA JA
TIEDONKERUUTA KOSKEVAT LAIT.
</p>
<p>
<strong>9.
VASTUUN RAJOITUS</strong>
</p>
<p>
<span style='text-transform:uppercase'>JOLLEI SOVELLETTAVAN LAIN
PAKOTTAVISTA SÄÄNNÖKSISTÄ MUUTA JOHDU, WDT TAI SEN LISENSSINANTAJAT EIVÄT OLE
MISSÄÄN TAPAUKSESSA VASTUUSSA MISTÄÄN VÄLILLISISTÄ, SATUNNAISISTA, EPÄSUORISTA
TAI ERITYISISTÄ VAHINGOISTA, RANGAISTUSKORVAUKSISTA TAI MUISTA VAHINGOISTA,
MUKAAN LUKIEN MUUN MUASSA LIIKETOIMINNAN TUOTTOJEN MENETYKSET, LIIKETOIMINNAN
KESKEYTYMINEN, TIETOJEN HÄVIÄMINEN, TIETOKONEJÄRJESTELMÄN TOIMINTAHÄIRIÖ,
VIRHETOIMINTA TAI MUU RAHALLINEN TAPPIO, JOKA LIITTYY TÄHÄN SOPIMUKSEEN TAI
OHJELMISTON, wdt:N LAITTEIDEN, kolmannen osapuolen sisällön tai
muun kuin WDT:n laitteen KÄYTTÖÖN
TAI NIIDEN KÄYTÖN ESTYMISEEN TAI AIHEUTUU NIISTÄ, VAIKKA WDT:LLE OLISI
ILMOITETTU NÄIDEN VAHINKOJEN MAHDOLLISUUDESTA. KOSKA JOTKIN OIKEUSTOIMIALUEET
EIVÄT SALLI VÄLILLISIIN TAI SATUNNAISIIN VAHINKOIHIN LIITTYVÄN VASTUUN
POISSULKEMISTA TAI RAJOITTAMISTA, YLLÄ OLEVA RAJOITUS EI VÄLTTÄMÄTTÄ KOSKE
KAIKKIA KÄYTTÄJIÄ. WDT:N KOKONAISVASTUUT KÄYTTÄJÄÄ KOHTAAN EIVÄT VOI MISSÄÄN
TAPAUKSESSA YLITTÄÄ tähän sopimukseen tai OHJELMISTOON LIITTYVIEN VAHINKOJEN OSALTA
25:TÄ YHDYSVALTAIN DOLLARIA. EDELLÄ KUVATTUJA RAJOITUKSIA, POISSULKEMISIA
JA VASTUUNRAJOITUKSIA SOVELLETAAN SIKÄLI KUIN SOVELLETTAVAN LAIN PAKOTTAVISTA
SÄÄDÖKSISTÄ EI MUUTA JOHDU, VAIKKA MAHDOLLISET OIKEUSKEINOT EIVÄT TÄYTTÄISI
NIIDEN OLEELLISTA TARKOITUSTA.</span>
</p>
<p>
WDT EI
VASTAA TAI OLE VASTUUSSA MISTÄÄN KÄYTTÄJÄN JÄRJESTELMÄN
VIRUS-/HAITTAOHJELMATARTUNNASTA JA SAASTUMISESTA, JÄRJESTELMÄN
VAHINGOITTUMISESTA TAI VIIVEISTÄ, EPÄTARKKUUKSISTA, VIRHEISTÄ TAI PUUTTEISTA,
JOTKA AIHEUTUVAT KÄYTTÄJÄN OHJELMISTON TAI WDT-LAITTEIDEN KÄYTÖSTÄ TAI
LIITTYVÄT NIIHIN. OHJELMISTOA EI OLE TARKOITETTU KÄYTETTÄVÄKSI YDINTEKNISISSÄ
LAITOKSISSA, LENTOLIIKENNENAVIGOINNISSA, TIETOLIIKENNEJÄRJESTELMISSÄ,
ILMALIIKENTEEN VALVONTALAITTEISSA TAI MUISSA KONEISSA, JOIDEN OHJELMISTON
TOIMINTAHÄIRIÖ SAATTAISI AIHEUTTAA KUOLEMAN, HENKILÖVAHINGON TAI VAKAVAN
FYYSISEN TAI YMPÄRISTÖVAHINGON.
</p>
<p>
<strong>10.
KIISTAT, SITOVA VÄLIMIESMENETTELY JA LUOPUMINEN JOUKKOKANTEISTA JA
JOUKKOVÄLIMIESMENETTELYISTÄ</strong>
</p>
<p>
<strong>10.1
Kiistat.</strong> Tämän
pykälän 10 ehtoja sovelletaan kaikkiin käyttäjän ja WDT:n välisiin
kiistoihin. Tämän pykälän 10
tarkoituksessa ja pykälässä 10.1 esitettyihin poikkeuksiin liittyen ”kiista”
tarkoittaa mitä tahansa käyttäjän ja WDT:n välistä kiistaa, vaadetta tai kannetta,
joka aiheutuu ohjelmistosta, WDT-laitteista, tästä sopimuksesta tai muista
käyttäjään ja WDT:hen liittyvistä tapahtumista tai liittyy näihin, riippumatta
siitä onko muodostumisperuste sopimus, takuu, väärä tieto, vilppi,
oikeudenloukkaus, tarkoituksellinen oikeudenloukkaus, säädös, säännös, asetus
tai jokin muu lakimääräinen tai oikeudenmukainen peruste, ja se on tulkittava
niin, että se saa laajimman mahdollisen lain salliman merkityksen. <strong><span style='text-transform:uppercase'>KÄYTTÄJÄ JA WDT HYVÄKSYVÄT, ETTÄ TÄSSÄ
SOPIMUKSESSA MÄÄRITELLYSTI ”KIISTA” EI KOSKE MITÄÄN VAADETTA TAI KANTEEN
PERUSTETTA, JOKA KOSKEE KÄYTTÄJÄN TAI WDT:N (A) KAUPPASALAISUUDEN KAVALLUSTA,
(B) PATENTIN LOUKKAUSTA, (C) TEKIJÄNOIKEUKSIEN LOUKKAUSTA TAI VÄÄRINKÄYTTÖÄ
SEKÄ (D) TAVARAMERKIN LOUKKAUSTA TAI HEIKENTÄMISTÄ. Lisäksi pykälästä 10.6 huolimatta
käyttäjä hyväksyy, että näissä neljässä poikkeustapauksessa asian voi ratkaista
välimiehen sijaan oikeusistuin.</span></strong>
</p>
<p>
<strong>10.2 Sitova välimiesmenettely.</strong> Käyttäjä ja WDT sopivat lisäksi (a) kaikkien osapuolten
välisten kiistojen välittämisestä tämän sopimuksen määräyksien mukaisesti; (b)
että tämä sopimus merkitään tapahtumaksi osavaltioiden välisen kaupan
rekisteriin; (c) että Yhdysvaltain liittovaltion välimiesmenettelyä koskeva
laki (9 U.S.C. §1 et seq.) määrää tämän pykälän 10 tulkinnan ja täytäntöönpanon
ja (d) että tämän pykälän 10 määräykset jäävät voimaan tämän sopimuksen
päättymisen jälkeen. <strong>VÄLIMIESMENETTELY TARKOITTAA, ETTÄ KÄYTTÄJÄ LUOPUU
OIKEUDESTAAN TUOMIOISTUINMENETTELYN TUOMARIN TAI VALAMIEHISTÖN PÄÄTÖKSEEN
ALISTUMISEEN JA ETTÄ KÄYTTÄJÄN OIKAISUNHAKUPERUSTEET OVAT RAJALLISET.</strong>
Välimies saattaa määrätä käyttäjälle samat vahingonkorvaukset kuin
asianmukaisen oikeustoimialueen tuomioistuin tuomitsisi sekä saattaa määrätä
vahvistavan tuomion tai kieltomääräyksen pelkästään yksittäisen lievennystä
hakevan osapuolen hyväksi ja vain siinä määrin kuin on tarpeen kyseisen
osapuolen yksittäisen korvausvaatimuksen edellyttämän lievennyksen
antamiseksi. Lisäksi joissakin tapauksissa välimiesmenettelyn kustannukset
voivat olla käräjöintiä korkeammat ja tiedonsaantioikeus voi
välimiesmenettelyssä olla rajoitetumpi kuin tuomioistuinmenettelyssä.
Välimiehen päätös on lopullinen, ja mikä tahansa osapuolten suhteen
toimivaltainen tuomioistuin voi panna sen täytäntöön.
</p>
<p>
<strong>10.3 Pieniä kanteita käsittelevä
tuomioistuin.</strong> Edellä olevasta huolimatta
käyttäjä voi nostaa yksittäisen kanteen oman osavaltionsa tai kuntansa pieniä
kanteita käsittelevän tuomioistuimen käsiteltäväksi, jos kanne kuuluu
tuomioistuimen toimivaltaan ja se on vireillä ainoastaan tässä
tuomioistuimessa.
</p>
<p>
<strong>10.4
Kiistasta ilmoittaminen.</strong> Kiistatilanteessa käyttäjän tai WDT:n on ensin lähetettävä
toiselle osapuolelle kiistatilanteesta ilmoittava ilmoitus, jossa on oltava
kirjallinen lausunto, jossa esitetään ilmoituksen antaneen osapuolen nimi,
osoite ja yhteystiedot, kiistan aiheuttaneet seikat ja haettu lievennys
(”kiistailmoitus”). WDT:lle annettu kiistailmoitus on osoitettava seuraavalle
saajalle: Western Digital Technologies, Inc., ATTN: Legal Department, 3355
Michelson Drive, Suite 100, Irvine, CA 92612, U.S.A. (”WDT:lle annettavan
ilmoituksen osoite”). Käyttäjälle lähetettävä kiistailmoitus lähetetään
kirjattuna postilähetyksenä viimeisimpään WDT:n tietokannassa olevaan tai
muuhun WDT:n tietokannassa olevaan käyttäjän osoitteeseen. Mikäli WDT ja
käyttäjä eivät pääse yhteisymmärrykseen kiistan sopimiseksi kuudenkymmenen (60)
päivän kuluessa kiistailmoituksen saamisesta, käyttäjä tai WDT voi aloittaa
välimiesmenettelyn tämän pykälän 10 mukaisesti. Kiistailmoituksen lähettämisen
ja vastaanottamisen jälkeen kumpikin osapuoli suostuu toimimaan vilpittömin
mielin kiistan ratkaisemiseksi ennen välimieskäsittelyn aloittamista.
</p>
<p>
<strong>10.5 LUOPUMINEN JOUKKOKANTEISTA JA
JOUKKOVÄLIMIESMENETTELYISTÄ.
KÄYTTÄJÄ JA WDT SOPIVAT, ETTÄ KUMPIKIN OSAPUOLI VOI RIITAUTTAA JONKIN ASIAN
TOISTA OSAPUOLTA VASTAAN VAIN YKSITTÄISENÄ TAHONA EIKÄ ASIANOMISTAJANA TAI
YHTENÄ OSALLISENA JOSSAIN VÄITETYSSÄ YHTEIS- TAI EDUSTAJAVÄLITTEISESSÄ
OIKEUSKÄSITTELYSSÄ, MUKAAN LUKIEN MUUN MUASSA LIITTOVALTION TAI OSAVALTION
JOUKKOKANTEET, JOUKKOVÄLIMIESMENETTELYT TAI VALTUUTETUN ASIANAJAJAN YLEISET
KANTEET. NÄIN OLLEN TÄSSÄ PYKÄLÄSSÄ MÄÄRITETTYJEN
VÄLIMIESMENETTELYIDEN MUKAISESTI VÄLIMIES EI SAA YHDISTÄÄ TAI KOOTA YHTEEN
USEAMMAN KUIN YHDEN OSAPUOLEN KORVAUSVAATIMUKSIA ILMAN KAIKKIEN ASIANOMAISTEN
OSAPUOLTEN KIRJALLISTA VÄLIMIESMENETTELYN SALLIVAA SUOSTUMUSTA.</strong>
</p>
<p>
<strong>10.6
Välimiesmenettely.</strong>
Jos osapuoli päättää aloittaa välimiesmenettelyn, välimiesmenettelyyn
sovelletaan JAMS-järjestön sääntöjä, jotka ovat voimassa välimiesmenettelyn
aloittamishetkellä (”JAMS-säännöt”) ja jotka ovat luettavissa
verkko-osoitteessa <a href="http://www.jamsadr.com">http://www.jamsadr.com</a> tai jotka saa soittamalla
(Yhdysvalloissa) numeroon 1 800 352 5267, sekä tässä
sopimuksessa esitettyjä sääntöjä. Mikäli JAMS-sääntöjen ja tässä sopimuksessa
esitettyjen sääntöjen välillä on ristiriitaa, tässä sopimuksessa esitetyt
säännöt ovat etusijalla. Käyttäjä voi välimiesmenettelyn kautta käyttää
kaikkia mahdollisia oikeuskeinoja, jotka ovat käyttäjän käytettävissä
liittovaltion, osavaltion tai paikallisten lakien nojalla. Kaikki kiistat
ratkaisee yksi puolueeton välimies, ja kummallakin osapuolella on oltava
kohtuullinen mahdollisuus osallistua välimiehen valintaan. Välimiestä sitovat tämän sopimuksen ehdot.
Välimiehellä (ei liittovaltion tai valtion tuomioistuimella tai virastolla) on
yksinomainen oikeus ratkaista kaikki kiistat, jotka liittyvät tämän sopimuksen
tulkintaan, sovellettavuuteen, toimeenpantavuuteen tai muodostumiseen,
sisältäen rajoituksetta väitteet siitä, että sopimus on osittain tai kokonaan
mitätön tai mitätöitävissä. Huolimatta tästä laajasta päätäntävallan siirrosta
välimiehelle oikeusistuin voi käyttää valtaa määrittäessään, koskeeko tietty
kanne tai vaatimus (a) kauppasalaisuuden kavallusta, (b) patentin loukkausta,
(c) tekijänoikeuksien loukkausta tai väärinkäyttöä tai (d) tavaramerkin
loukkausta tai heikentämistä, jotka on kaikki rajattu ”kiistojen” ulkopuolelle
pykälässä 10.1. Välimiehellä on oikeus määrätä mikä tahansa korvaus tai
hyvitys, jonka oikeusistuin voisi määrätä. Välimiehen tuomio sitoo osapuolia,
ja se voidaan kirjata päätökseksi toimivaltaisessa tuomioistuimessa. Käyttäjä
voi päättää osallistua välimiesmenettelyn käsittelyyn puhelimitse.
Välimiesmenettelyjen käsittelyt, joita ei hoideta puhelimitse, tapahtuvat
sijainnissa, johon käyttäjä pääsee kohtuullisesti pääasiallisesta
asuinpaikastaan, tai Kalifornian Orange Countyssa, kumman käyttäjä sitten
valitseekin.
</p>
<p>
(a) Välimiesmenettelyn
aloittaminen.
Jos joko käyttäjä tai WDT päättää viedä kiistan välimiehen ratkaistavaksi, välimieskäsittelyssä
sovitaan toimittavan seuraavasti:
</p>
<p>
(i)
Aluksi on laadittava kirjallinen vaatimus välimiesmenettelystä. Tämän
vaatimuksen on sisällettävä kiistan kuvaus ja niiden vahinkojen määrä, joille
haetaan korvausta. Välimiesmenettelyn vaatimuksen kopion voi hakea
verkko-osoitteesta <a href="http://www.jamsadr.com">http://www.jamsadr.com</a>
(”välimiesmenettelyn vaatimus”).
</p>
<p>
(ii)
Välimiesmenettelyn vaatimuksesta on lähetettävä kolme kopiota seuraavaan
osoitteeseen sekä maksettava asianmukainen käsittelymaksu:
</p>
<p>
JAMS<br>
500 North State College Blvd., Suite 600<br>
Orange, CA 92868, U.S.A.
</p>
<p>
(iii)
Välimiesmenettelyn vaatimuksesta on lähetettävä yksi kopio toiselle osapuolelle
samaan osoitteeseen kuin kiistailmoitus tai osapuolten muutoin sopimalla
tavalla.
</p>
<p>
(b) Käsittelyn järjestelyt. Kaikissa käsittelytavoissa
välimies antaa kirjallisen päätöksen, jossa selitetään oleelliset
tuomioperusteet ja johtopäätökset, joihin mahdollinen tuomio perustuu. Välimiesmenettelyn aikana WDT:n tai käyttäjän
välisen mahdollisen sovittelutarjouksen summaa ei paljasteta välimiehelle,
ennen kuin välimies on määrittänyt mahdollisen summan, jonka käyttäjä tai WDT
on oikeutettu saamaan. Kiistan kannalta oleellisten ei-luottamuksellisten
tietojen tutkiminen tai välittäminen voidaan sallia välimiesmenettelyn aikana. Osapuolet sitoutuvat pitämään välimiesmenettelyn ja johtopäätökset
luottamuksellisina lukuun ottamatta poikkeustilanteita; joita ovat esimerkiksi
välimieskäsittelyyn valmistautuminen tai sen suorittaminen, alustavat
korvaustoimenpiteiden oikeuskäsittelyt, johtopäätösten ja niiden seurausten
oikeudelliset haasteet sekä muut laillisten ja oikeuden päätösten edellyttämät
tilanteet.
</p>
<p>
(c) Välimiesmenettelyn palkkiot. WDT maksaa tai (mikäli tulee
kyseeseen) hyvittää käyttäjälle kaikki JAMS:n perimät käsittely-, hallinto- ja
välimiesmaksut kaikista tämän sopimuksen määräysten mukaisesti aloitetuista
välimiesmenettelyistä (joko käyttäjän tai WDT:n aloittamista).
</p>
<p>
(d) Käyttäjän hyväksi annettu
tuomio.
Kiistoissa, joissa käyttäjä tai WDT hakee enintään 75 000 $:n korvausta (asianajokulut
pois luettuna) ja joissa välimiehen päätöksen mukaan WDT:n pitää suorittaa
käyttäjälle summa, joka ylittää WDT:n viimeisimmän kirjallisen tarjouksen,
kiistan ratkaistakseen WDT (i) maksaa käyttäjälle 1 000 $ tai tuomion mukaisen
summan, kumpi onkin suurempi; (ii) maksaa käyttäjälle käyttäjän mahdollisten
kohtuullisten asianajajan palkkioiden summan kaksinkertaisena ja (iii) hyvittää
käyttäjälle kaikki kulut (mukaan lukien asiantuntijatodistajan palkkiot ja
kulut), jotka käyttäjän asianajajalle kohtuudella kertyvät välimiesmenettelyssä
olevan kiistan tutkinnasta, valmistelusta ja hoitamisesta. Elleivät käyttäjä ja
WDT kirjallisesti muutoin sovi, välimies määrittää WDT:n maksamien palkkioiden,
kulujen ja kustannusten summan tämän pykälän 10.6(d) mukaisesti.
</p>
<p>
(e) Asianajajan palkkiot. WDT ei hae sille aiheutuneita
asianajajan palkkioita ja kuluja mistään tämän sopimuksen mukaista kiistaa
koskien aloitetusta välimiesmenettelystä. Käyttäjän oikeus asianajajan
palkkioihin ja kuluihin edellä olevan kohdan 10.6(d) mukaisesti ei rajoita
käyttäjän oikeuksia soveltuvan lain mukaisiin asianajajan palkkioihin ja
kuluihin; edellä olevasta huolimatta välimies ei saa antaa kertautuvia
tuomioita asianajajan palkkioista ja kuluista.
</p>
<p>
(f) Pois jättäytyminen. Käyttäjä voi jättäytyä pois
(sulkea itsensä pois) lopullisesta, sitovasta välimiesmenettelystä ja yhteis-
ja edustajavälitteisistä oikeuskäsittelyistä luopumisesta, jotka on määritetty
tässä sopimuksessa, lähettämällä kirjeen WDT:lle annettavan ilmoituksen osoitteeseen
kolmenkymmenen (30) päivän kuluessa siitä, kun käyttäjä hyväksyi tämän
sopimuksen (mukaan lukien rajoituksetta ohjelmiston ostaminen, lataaminen ja
asentaminen tai muu WDT-laitteiden, -tuotteiden ja -palvelujen soveltuva
käyttö); tässä kirjeessä on ilmoitettava (i) käyttäjän nimi, (ii) postiosoite
ja (iii) käyttäjän pyyntö jättäytyä pois lopullisesta, sitovasta
välimiesmenettelystä ja yhteis- ja edustajavälitteisistä oikeuskäsittelyistä
luopumisesta, jotka on määritelty tässä pykälässä 10. Mikäli käyttäjä jättäytyy
pois edellä esitetyn menettelyn mukaisesti, kaikki muut ehdot pysyvät voimassa,
mukaan lukien vaatimus antaa ilmoitus ennen riita-asian oikeuskäsittelyä.
</p>
<p>
<strong>10.7
Pykälän 10 muutokset.</strong> Huolimatta mahdollisesta tämän sopimuksen vastakkaisesta määräyksestä
käyttäjä ja WDT sopivat, että jos WDT tekee tulevaisuudessa muutoksia tämän
sopimuksen kiistan ratkaisua koskevaan menettelyyn ja yhteiskanteesta
luopumiseen liittyviin määräyksiin (pois lukien pelkkä WDT:n osoitteen muutos),
WDT:n on pyydettävä muutoksiin käyttäjän hyväksyntä. Jos käyttäjä ei hyväksy
muutosta, hän hyväksyy, että kaikki käyttäjän ja WDT:n väliset kiistat
ratkaistaan välimiesmenettelyssä tässä pykälässä 10 esitetyn mukaisesti.
</p>
<p>
<strong>10.8
Ositettavuus.</strong>
Jos jonkin tämän pykälän 10 mukaisen määräyksen havaitaan olevan
täytäntöönpanokelvoton, kyseinen määräys puretaan ja muut tämän sopimuksen
määräykset jäävät täysimääräisinä voimaan. Edellä oleva ei koske joukko- tai
edustajavälitteisiä kanteita koskevaa kieltoa, joka annetaan pykälässä 10.5;
jos pykälän kohdan 10.5 havaitaan olevan täytäntöönpanokelvoton, koko pykälä 10
(mutta vain pykälä 10) on mitätön ja pätemätön.
</p>
<p>
<strong>11.
YHDYSVALTAIN LIITTOHALLINNON PALVELUKSESSA TYÖSKENTELEVIEN RAJOITETUT
OIKEUDET</strong>
</p>
<p>
Ohjelmisto on kaupallinen tietokoneohjelmisto kohdan 48 C.F.R. §2.101
määrittämällä tavalla. Siksi Yhdysvaltain valtion toimielimet ja valtion
hankeosapuolet saavat käyttöönsä vain sellaiset ohjelmistoon liittyvät
oikeudet, jotka annetaan muillekin käyttöoikeuden omaaville loppukäyttäjille,
kuten esitetty kohdasta (a) 48 C.F.R. §227.7201 kohtaan 48 C.F.R. §227.7204
Yhdysvaltain puolustusministeriön ja hankeosapuolten osalta sekä (b) 48 C.F.R.
§12.212 Yhdysvaltain valtion kaikkien muiden käyttöoikeuden haltijoiden ja
heidän hankeosapuoltensa osalta.
</p>
<p>
<strong>12.
TUONTI- JA VIENTIRAJOITUKSET</strong>
</p>
<p>
WDT ei esitä, että ohjelmisto soveltuu käytettäväksi
käyttäjän käyttömaassa. Käyttäjä hyväksyy, että mitään ohjelmiston tai sen
perustana olevien tietojen tai tekniikan osaa ei saa ladata tai muutoin viedä
tai jälleenviedä mihinkään Yhdysvaltain kauppasaartoon asettamaan maahan tai
alueelle (tällä hetkellä nämä ovat Iran, Kuuba, Syyria, Pohjois-Korea, Sudan ja
Krimin niemimaa) (tai näiden maiden kansalaiselle tai asukkaalle) tai kellekään
Yhdysvaltain valtiovarainministeriön ylläpitämän Specially Designated Nationals
(erityisesti nimetyt kansalaiset) -luettelossa tai Yhdysvaltain
elinkeinoministeriön Table of Denial Orders (kieltomääräysten taulukko)
-luettelossa oleville henkilöille. Ohjelmistoa käyttämällä käyttäjä hyväksyy yllä
olevan sekä vakuuttaa ja takaa, ettei hänen sijaintinsa ole tällaisessa maassa
ja ettei hän ole tällaisen maan kansalaisen tai asukkaan määräysvallassa ja
ettei hänen nimensä ole missään tällaisessa luettelossa, ja että ohjelmistoa ei
käytetä mihinkään tarkoitukseen, joka liittyy suorasti tai epäsuorasti
joukkotuhoaseiden valmistamiseen, ellei tällaista ole erikseen sallittu
sovellettavien lakien ja säädösten mukaisesti. Lisäksi käyttäjä hyväksyy
ja ymmärtää, että tietyt ohjelmiston toiminnot, kuten salaus tai todennus,
voivat olla tuontirajoitusten alaisia, ja käyttäjä on vastuussa kaikkien
soveltuvien rajoitusten noudattamisesta.
</p>
<p>
<strong>13.
VASTUUVAPAUTUS</strong>
</p>
<p>
Käyttäjä suostuu täten vapauttamaan WDT:n ja sen
lisenssinantajat kaikista vastuuvelvollisuuksista, vahingonkorvauksista,
vaateista, sakoista ja kuluista, jotka aiheutuvat jostain käyttäjän
suorittamasta tämän sopimuksen rikkomisesta.
</p>
<p>
<strong>14.
IRTISANOMINEN </strong>
</p>
<p>
WDT:n muita oikeuksia rajoittamatta sillä on oikeus
irtisanoa tämä sopimus mukaan lukien sulkea rajoituksetta kaikki ohjelmistoon liittyvät
käyttäjätilit automaattisesti ilman erillistä
ilmoitusta, jos käyttäjä ei WDT:n näkemyksen mukaan täytä sopimuksen mukaisia
velvoitteitaan. Irtisanomisen jälkeen käyttäjän on lopetettava kaikki
ohjelmiston käyttö ja tuhottava kaikki ohjelmiston kopiot.
</p>
<p>
<strong>15.
SIIRTO</strong>
</p>
<p>
Käyttäjä ei saa luovuttaa tai
muutoin siirtää lain nojalla tai muulla nojalla tätä sopimusta tai ohjelmistoa.
</p>
<p>
<strong>16.
AVOIMEN LÄHDEKOODIN OHJELMISTO</strong>
</p>
<p>
Tämän sopimuksen mukaisesti
käyttöoikeuden saava ohjelmisto voi sisältää ”avoimen lähdekoodin” ohjelmistoa
(tietokoneohjelmistoa, jonka lisenssin mukaisesti kuka tahansa voi jakaa,
katsella ja muokata sen tietokonekoodia). Tämän sopimuksen pykälien 1, 2,
14 ja 15 rajoitukset koskevat mahdollista avoimen lähdekoodin ohjelmistoa vain,
kun – ja sikäli kuin – ne eivät ole ristiriidassa minkään avoimen lähdekoodin
ohjelmistoa koskevien käyttöoikeuksien ehtojen kanssa. Ohjelmistoon kuuluvan avoimen ohjelmistolähdekoodin käyttöoikeuksien niin edellyttäessä
WDT pitää ohjelmiston lähdekoodin tarvittavin osin saatavilla osoitteessa
<a href="http://support.wdc.com/">http://support.wdc.com/</a> vähintään kolmen vuoden ajan siitä, kun WDT on
toimittanut ohjelmiston. WDT ei tarjoa avoimen lähdekoodin ohjelmistoon
liittyvää tukea.
</p>
<p>
<strong>17.
TUKI</strong>
</p>
<p>
Jos käyttäjällä on kysyttävää
ohjelmistosta, lisätietoja saa WDT:n tukipalvelun keskustelupalstalta
verkko-osoitteesta <a href="http://support.wdc.com/">http://support.wdc.com/</a> tai lähettämällä sähköpostia WDT:n
asiakastuelle verkko-osoitteen <a href="http://wdc.custhelp.com/app/ask/">http://wdc.custhelp.com/app/ask/</a> verkkolomakkeen
kautta.
</p>
<p>
<strong>18.
KOKO
SOPIMUS</strong>
</p>
<p>
Tämä sopimus muodostaa tätä aihetta
koskevan koko sopimuksen osapuolten välillä ja korvaa kaikki aikaisemmat tai
samanaikaiset suulliset tai kirjalliset sopimukset.
</p>
<p>
<strong>19.
SOVELLETTAVA
LAKI JA YKSINOMAINEN OIKEUDENKÄYNTIPAIKKA</strong>
</p>
<p>
Pykälää 10 lukuun ottamatta tähän
sopimukseen sovelletaan Kalifornian osavaltion lakeja huolimatta
lakikollisiosäännöksistä. Jos kyseessä on kiistatilanne ja pykälän 10
määräyksiä ei voi soveltaa tai toimivaltaisen oikeustoimialueen tuomioistuin on
poistanut ne muusta sopimuksesta tai käyttäjä jättäytyy pois pykälän 10 määräysten
mukaisesti, sekä käyttäjä että WDT suostuvat alistumaan Kalifornian Orange
Countyssa toimivien osavaltion ja liittovaltion tuomioistuinten yksinomaiseen
määräysvaltaan.
</p>
<p>
<strong>20.
YHDISTYNEIDEN KANSAKUNTIEN KANSAINVÄLISIÄ KAUPPASOPIMUKSIA KOSKEVA
YLEISSOPIMUS</strong>
</p>
<p>
Tähän sopimukseen ei sovelleta
Yhdistyneiden Kansakuntien kansainvälisiä kauppasopimuksia koskevaa
yleissopimusta.
</p>
<p>
<strong>21.
OSITETTAVUUS, LUOPUMINEN</strong>
</p>
<p>
Tämän sopimuksen pykälän 10.7
mukaisesti: jos toimivaltaisen oikeustoimialueen tuomioistuin katsoo tämän
sopimuksen jonkin määräyksen olevan täytäntöönpanokelvoton, kyseistä määräystä
on muutettava sikäli kuin on tarpeen sen muuttamiseksi
täytäntöönpanokelpoiseksi hävittämättä sen tarkoitusta, tai mikäli tällainen
muutos ei ole mahdollinen, määräys poistetaan tästä sopimuksesta, jolloin muut
tämän sopimuksen määräykset säilyvät täysimääräisinä voimassa. Jommankumman
osapuolen luopuminen jostain tämän sopimuksen ehdosta tai jokin sen rikkominen
jonkin yhden ainoan kerran ei tarkoita luopumista tästä ehdosta tai sen myöhempää
rikkomista.
</p>
<p>
<strong>22.
VOIMASSAPYSYMINEN</strong>
</p>
<p>
Tämän sopimuksen pykälät 2, 8, 9,
10, 13 ja 19 sekä muut määräykset, jotka vaativat tai edellyttävät toimia tämän
sopimuksen irtisanomisen jälkeen, ovat toimeenpanokelpoisia tämän sopimuksen
irtisanomisesta huolimatta.
</p>
<p>
<strong>23.
SYYTTÖMYYS</strong>
</p>
<p>
Kumpikaan osapuoli ei ole
syyllinen laiminlyöntiin tai vastuussa jostain viiveestä, suorituksen tekemättä
jättämisestä (maksuvelvoitetta lukuun ottamatta) tai palvelun keskeytymisestä,
jos syyt eivät ole suoraan tai epäsuoraan osapuolen kohtuullisesti
hallittavissa.
</p>
<p>
4078-705022-N09, elokuu 2015
</p>
</body>
</html>
