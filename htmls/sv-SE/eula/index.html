<html>
<body>

<p align="center">
<strong>Western
Digitals licensavtal för slutanvändare</strong>
</p>
<p>
<strong>VIKTIGT – LÄS DETTA AVTAL NOGGRANT. PARAGRAF 10 I DET HÄR DOKUMENTET
INNEHÅLLER EN BINDANDE SKILJEKLAUSUL SOM KRÄVER INDIVIDUELL TVISTLÖSNING,
BEGRÄNSAR DIN FÖRMÅGA ATT SÖKA AVHJÄLPANDE I DOMSTOL I FORM AV RÄTTEGÅNG MED
DOMARE OCH JURY OCH FRÅNTAR DIG RÄTTEN ATT DELTA I GRUPPTALAN ELLER
GRUPPSKILJEFÖRFARANDEN FÖR VISSA TVISTER.</strong>
</p>
<p>
Detta
licensavtal för slutanvändare (detta ”avtal”) är ett juridiskt bindande avtal
mellan dig, antingen som person eller som juridisk person (”du”), och Western
Digital Technologies, Inc., dess dotterbolag och intressebolag (gemensamt
kallade ”WDT”), vilket styr din användning av programvara, tjänster och tillhörande
dokumentation på Internet eller i elektronisk form som publiceras, distribueras
eller på annat sätt tillgängliggörs av WDT (denna programvara, inbyggda
programvara, tjänster, dokumentation och eventuella uppdateringar kallas gemensamt
”programvaran”), och i förekommande fall din användning av programvara för
tillämpning med WDT:s maskinvaruenheter och -produkter (”WDT:s enheter”). Om WDT:s programvara eller tjänster levereras
med ett separat licensavtal ska detta emellertid reglera din användning av den
specifika programvaran eller tjänsterna från WDT.
</p>
<p>
<strong>GENOM ATT INSTALLERA, AKTIVERA, KOPIERA ELLER
PÅ ANNAT SÄTT ANVÄNDA PROGRAMVARAN SAMTYCKER DU TILL ATT BINDAS AV DETTA AVTAL,
VILKET ÄR EN FÖRUTSÄTTNING FÖR WDT:S LICENS SOM BEVILJAS DIG I OCH MED DETTA
AVTAL. DU SAMTYCKER ÄVEN TILL WDT:S SEKRETESSPOLICY, SOM INFÖRLIVAS GENOM
HÄNVISNING I PARAGRAF 5 NEDAN. OM DU INTE SAMTYCKER TILL VILLKOREN I DETTA
AVTAL OCH WDT:S SEKRETESSPOLICY SKA DU INTE INSTALLERA, AKTIVERA, KOPIERA, ELLER ANVÄNDA
PROGRAMVARAN.</strong>
</p>
<p>
Med undantag för det som föreskrivs i
paragraf 10 i detta avtal kan detta avtal ändras från tid till annan av WDT.
Ändringarna i avtalet är dock inte bindande förrän du uttryckligen gett ditt
medgivande till dem.
</p>
<p>
<strong>1.
BEVILJANDE AV LICENS OCH RESTRIKTIONER</strong>
</p>
<p>
Programvaran
licensieras till dig och säljs inte. Enligt villkoren i detta avtal ger WDT dig
härmed en personlig, icke-exklusiv, icke-överförbar, icke-återlicensierbar och
återkallelig licens att använda denna programvara i personligt eller internt
syfte och att göra ett rimligt antal kopior av programvaran i den utsträckning
detta bedöms nödvändigt för användning av programvaran i enlighet med
avtalsvillkoren.
</p>
<p>
Du
är vidare införstådd med och samtycker till att du inte ska, och inte heller
ska låta någon annan: (a) reproducera programvaran, förutom det som
uttryckligen är tillåtet enligt paragraf 1, (b) modifiera, anpassa, översätta
eller skapa härledda verk av programvaran, (c) på något som helst sätt försöka
kringgå eller göra programvaran eller någon teknologi eller några egenskaper
eller åtgärder i programvaran oanvändbara, inklusive, men inte begränsat till,
mekanismer som åtkomstkontroller eller kopieringsskydd, (d) försöka
bakåtkompilera, montera ner, avkoda eller på annat sätt försöka härleda
källkoden för programvaran, (e) distribuera, belasta, sälja, hyra ut, leasa ut,
underlicensiera eller på annat sätt överföra, publicera eller avslöja
programvaran för någon tredje part, (f) avlägsna eller ändra några varumärken,
logotyper, upphovsrättsliga eller andra immateriella meddelanden, förklaringar,
symboler eller etiketter som finns i eller på programvaran eller används i
samband med programvaran eller (g) använda programvaran på något sätt som
bidrar till en överträdelse av någon tredje parts immateriella egendom,
inklusive, men inte begränsat till, upphovsrätt, varumärken, affärshemligheter
och patent eller gällande lagar, inklusive, men inte begränsat till,
ärekränkning, förtal, obscenitet och sekretessrelaterade brott.
</p>
<p>
<strong>2.
FÖRBEHÅLLNA
RÄTTIGHETER</strong>
</p>
<p>
Du
är införstådd med att programvaran är skyddad av upphovsrätt och andra
immateriella rättigheter och äganderätter. WDT och tredje partens licensgivare
(”Licensgivare”) förbehåller sig alla sådana rättigheter med avseende på
programvaran, förutom den licens som uttryckligen beviljades dig i paragraf 1.
Du är införstådd med att med undantag för den uttryckliga licens som utfärdas i
paragraf 1 blir ingen rätt, andel eller licens i, eller till, programvaran
utfärdad, tilldelad eller överförd till dig, vare sig underförstått, via
estoppel eller på annat sätt. Du är införstådd med att du inte får vidta någon
åtgärd som på något sätt hindrar eller ifrågasätter WDT eller dess
licensgivares rättigheter med avseende på programvaran.
</p>
<p>
<strong>3.
ANVÄNDNING AV ENHETER FRÅN ANDRA TILLVERKARE ÄN WDT</strong>
</p>
<p>
I en del fall kanske programvaran inte
fungerar med enheter som inte har tillverkats av WDT (”icke-WDT-enheter”). Du godkänner och är införstådd med att WDT
inte gör några utfästelser eller utställer några garantier avseende kvaliteten
på eller funktionen hos någon sådan icke-WDT-enhet. Du är införstådd med att WDT kan erbjuda
support för vissa icke-WDT-enheter men inte för andra. WDT utställer inga
garantier om att programvaran är, kommer att vara eller kommer att förbli
kompatibel med någon sådan icke-WDT-enhet.
</p>
<p>
<strong>4.
UPPDATERINGAR OCH
AUTOMATISKA FUNKTIONER</strong>
</p>
<p>
Du är införstådd med att WDT inte har någon skyldighet
att tillhandahålla dig uppdateringar (enligt definitionen nedan) av
programvaran. WDT kan emellertid från tid till annan utfärda uppdaterade
versioner av programvaran och programvaran kan automatiskt ansluta till WDT
eller tredjepartsservrar via Internet för att kontrollera om det finns
uppdateringar av programvaran, t.ex. buggfixar, korrigeringar, uppgraderingar, extra
eller förbättrade funktioner, insticksprogram och nya versioner (gemensamt
kallade ”uppdateringar”) och kan antingen (a) automatiskt och elektroniskt
uppdatera den version av programvaran som du använder på din personliga enhet
eller (b) ge dig möjlighet att hämta sådana uppdateringar. Genom att installera
programvaran och inte avaktivera en eventuell automatisk sökning efter
uppdateringar samtycker du härmed till att automatiskt begära och ta emot
uppdateringar från WDT:s servrar eller tredjepartsservrar och att villkoren i
detta avtal ska gälla för alla sådana uppdateringar.
</p>
<p>
<strong>5.
INFORMATION
SOM SAMLAS IN AUTOMATISKT AV WDT</strong>
</p>
<p>
Programvaran kan innehålla automatiska kommunikationsfunktioner som i
samband med användningen av programvaran överför viss information till WDT och
dess tredjepartsleverantörer av dataanalyser.
Om du vill få mer information om hur WDT och tredjepartsanalytiker
samlar in och använder information som samlats in via programvaran kan du läsa
WDT:s sekretesspolicy på <a href="http://www.wd.com/en/company/corporateinfo/privacy.aspx">http://www.wd.com/en/company/corporateinfo/privacy.aspx</a>.
Sekretesspolicyn har även införlivats i detta avtal via hänvisning. Genom att
godkänna villkoren i detta avtal samtycker du även till villkoren i WDT:s
sekretesspolicy. Om du inte samtycker
till villkoren i sekretesspolicyn ska du inte använda programvaran.
</p>
<p>
<strong>6.
REGISTRERINGSINFORMATION</strong>
</p>
<p>
Som en del av registreringen av programvara eller en WDT-enhet kan WDT
begära registreringsrelaterad information, inklusive utan begränsning, ditt
namn, din e-postadress, användarnamn eller lösenord. Genom att lämna denna
information samtycker du till att den samlas in och används av WDT för att
erbjuda annan kommunikation än reklam avseende WDT-enheter som köps tillsammans
med programvaran, inklusive meddelanden om tillgängliga uppdateringar,
produktåterkallelser eller säkerhetsproblem. WDT:s användning av personligt
identifierbar information som samlas in vid registreringen eller som du på
annat sätt uppger för WDT i samband med användning av WDT:s programvara eller WDT-enheter,
ska styras av WDT:s sekretesspolicy.
</p>
<p>
Du samtycker till att du kommer att förvara ditt användarnamn
och lösenord på ett säkert ställe och att du tar allt ansvar om data förstörs,
stjäls eller försvinner som ett resultat av att någon får tillgång till ditt
konto genom användning av ditt användarnamn och lösenord.
</p>
<p>
<strong>7.
TREDJEPARTSINNEHÅLL
OCH TJÄNSTELEVERANTÖRER</strong>
</p>
<p>
När
du använder programvaran har du möjlighet att hämta och använda
tredjepartsprogramvara eller länka till tredjepartsinnehåll som nås via
programvaran (denna programvara från tredje part och sådant innehåll kallas
gemensamt för ”tredjepartsinnehåll”). Du
är införstådd med att allt tredjepartsinnehåll tillhör de relevanta ägarna av
tredjepartsinnehåll och att det kan vara skyddat av relevant upphovsrätt och
andra immateriella rättigheter. Du får inte använda något tredjepartsinnehåll
på ett sätt som inte har godkänts av den relevanta tjänsteleverantören
(”tjänsteleverantören”) eller ägaren av tredjepartsinnehållet. Du är införstådd
med att du kan bli skyldig att ingå ett separat avtal med en tjänsteleverantör
eller ägare av tredjepartsinnehåll, eller uppfylla en tjänsteleverantörs
användarvillkor för att få tillgång till eller rätt att komma åt och använda
visst tredjepartsinnehåll. Det är ditt ansvar att säkerställa att din
användning av programvaran för att komma åt, reproducera, visa eller på annat
sätt använda tredjepartsinnehåll inte inkräktar på immateriella rättigheter som
tillhör tredje part.
</p>
<p>
<strong>8.
ANSVARSFRISKRIVNING</strong>
</p>
<p>
PROGRAMVARAN TILLHANDAHÅLLS I BEFINTLIGT SKICK
UTAN NÅGRA SOM HELST GARANTIUTFÄSTELSER. I SÅ STOR UTSTRÄCKNING SOM TILLÅTS AV
GÄLLANDE LAGAR AVSÄGER SIG WDT OCH DESS LICENSGIVARE ALL GARANTI, UTTRYCKLIG
OCH UNDERFÖRSTÅDD, INKLUSIVE, MEN UTAN BEGRÄNSNING TILL, ALLA EVENTUELLA
UNDERFÖRSTÅDDA GARANTIER BETRÄFFANDE SÄLJBARHET, LÄMPLIGHET FÖR NÅGOT SPECIELLT
SYFTE OCH KRÄNKNING AV IMMATERIELLA RÄTTIGHETER TILLHÖRANDE TREDJE PART, ELLER
FRÅNVARO AV VIRUS. ANSVARSFRISKRIVNINGEN OMFATTAR ÄVEN PROGRAMVARANS SÄKERHET,
TILLFÖRLITLIGHET OCH SNABBHET. WDT GARANTERAR INTE ATT PROGRAMVARAN KOMMER ATT
UPPFYLLA DINA KRAV ELLER VARA FELFRI. WDT GARANTERAR INTE ATT PROGRAMVARAN
KOMMER ATT FUNGERA FELFRITT OCH UTAN AVBROTT OCH WDT KAN INTE HÅLLAS ANSVARIG
ELLER SKADESTÅNDSSKYLDIG FÖR EVENTUELLA AVBROTT ELLER UTEBLIVNA SÄNDNINGAR TILL
OCH FRÅN PROGRAMVARAN. HELA DEN RISK SOM
UPPSTÅR I SAMBAND MED ANVÄNDNINGEN AV PROGRAMVARAN ELLER GENOM PROGRAMVARANS
FUNKTION BÄRS AV DIG. DU ÄR INFÖRSTÅDD MED OCH SAMTYCKER TILL ATT ALL
PROGRAMVARA, ALLT MATERIAL OCH ALLA DATA SOM HÄMTAS ELLER PÅ ANNAT SÄTT ERHÅLLS
AV DIG GENOM ANVÄNDNINGEN AV PROGRAMVARAN SKER EFTER DITT EGET GOTTFINNANDE OCH
PÅ DIN EGEN RISK OCH ATT DU ÄR ENSAMT ANSVARIG FÖR EVENTUELLA SKADOR PÅ DIN
DATOR, DIN ENHET, DITT SYSTEM ELLER DITT NÄTVERK, INKLUSIVE UTAN BEGRÄNSNING EVENTUELL
FÖRLUST ELLER KORRUPTION AV DATA. DEN OVAN NÄMNDA GARANTIFRISKRIVNINGEN SKA
INTE ÄNDRA, TOLKA ELLER UTGÖRA ETT TILLÄGG TILL DEN GÄLLANDE GARANTIN FÖR DIN
EVENTUELLA ANVÄNDNING AV WDT-ENHETER.
</p>
<p>
WDT LÄMNAR INTE NÅGRA SOM HELST
UTFÄSTELSER OM OCH FRISKRIVER SIG FRÅN ALLA GARANTIER MED AVSEENDE PÅ
EVENTUELLT TREDJEPARTSINNEHÅLL, ICKE-WDT-ENHETER ELLER HANDLINGAR ELLER
UTELÄMNANDEN AV EN TJÄNSTELEVERANTÖR ELLER ÄGARE AV TREDJEPARTSINNEHÅLL. WDT ÄR INTE ANSVARIG FÖR ATT UNDERSÖKA ELLER
UTVÄRDERA TREDJEPARTSINNEHÅLL AVSEENDE INNEHÅLL, PRECISION, SNABBHET,
FULLSTÄNDIGHET, GILTIGHET, EFTERLEVNAD AV UPPHOVSRÄTTSLIGA PRINCIPER,
LAGENLIGHET, ANSTÄNDIGHET, KVALITET ELLER NÅGOT ANNAT. WDT SAMT DESS ANSTÄLLDA,
DOTTERBOLAG OCH INTRESSEBOLAG LÄMNAR INGA GARANTIER FÖR, REKOMMENDERAR INTE OCH
SKA HELLER INTE KUNNA HÅLLAS ANSVARIGA ELLER SKADESTÅNDSSKYLDIGA FÖR INNEHÅLL,
WEBBPLATSER ELLER ANNAT MATERIAL, ANDRA PRODUKTER ELLER TJÄNSTER FRÅN TREDJE
PART SOM DU ELLER ANDRA KAN KOMMA I KONTAKT MED GENOM ANVÄNDNING AV
PROGRAMVARAN. ALL ANVÄNDNING AV ELLER KONTAKT MED TREDJEPARTSINNEHÅLL MED HJÄLP
AV PROGRAMVARAN SKER PÅ EGEN RISK. DU ANSVARAR SJÄLV FÖR ATT FÖLJA ALLA
TILLÄMPLIGA LAGAR, INKLUSIVE UTAN BEGRÄNSNING LOKALA BESTÄMMELSER OCH LAGAR
BETRÄFFANDE SEKRETESS OCH DATAINSAMLING.
</p>
<p>
<strong>9.
BEGRÄNSNING
AV SKADEERSÄTTNING</strong>
</p>
<p>
I SÅ STOR
UTSTRÄCKNING SOM TILLÅTS AV GÄLLANDE LAGSTIFTNING SKA WDT OCH DESS LICENSGIVARE
UNDER INGA OMSTÄNDIGHETER HÅLLAS ANSVARIGA FÖR NÅGRA SOM HELST FÖLJDSKADOR
ELLER TILLFÄLLIGA, INDIREKTA ELLER SÄRSKILDA SKADOR ELLER STRAFFSKADOR, INKLUSIVE,
UTAN BEGRÄNSNING, SKADA FÖR UTEBLIVNA INTÄKTER, AVBROTT I VERKSAMHETEN, FÖRLUST
AV DATA, DATORSYSTEMFEL, TEKNISKA FEL ELLER ANDRA MATERIELLA FÖRLUSTER, SOM
HÄRRÖR TILL ELLER UPPSTÅR TILL FÖLJD AV DET HÄR AVTALET ELLER ANVÄNDNING AV ELLER OFÖRMÅGA ATT ANVÄNDA
PROGRAMVARAN,
WDT-ENHETER, TREDJEPARTSINNEHÅLL ELLER ICKE-WDT-ENHETER, ÄVEN OM WDT HAR UNDERRÄTTATS OM MÖJLIGHETEN
FÖR SÅDANA SKADOR. EFTERSOM UNDANTAG ELLER BEGRÄNSNING AV ANSVAR FÖR
FÖLJDSKADOR ELLER TILLFÄLLIGA SKADOR INTE TILLÅTS I VISSA RÄTTSOMRÅDEN GÄLLER
OVANSTÅENDE BEGRÄNSNING EVENTUELLT INTE DIG. WDT:S TOTALA ANSVARSSKYLDIGHET
GENTEMOT DIG FÖR ALLA SKADOR I SAMBAND MED DETTA AVTAL ELLER PROGRAMVARAN KOMMER UNDER INGA OMSTÄNDIGHETER
ATT ÖVERSKRIDA 25 USD. OVANSTÅENDE BEGRÄNSNINGAR, UTESLUTANDEN OCH AVSÄGANDEN
GÄLLER I SÅ STOR UTSTRÄCKNING SOM TILLÅTS AV GÄLLANDE LAGAR, ÄVEN OM
GOTTGÖRELSEN ÄR OTILLRÄCKLIG.
</p>
<p>
WDT ÄR INTE ANSVARIGT
FÖR EVENTUELL INFEKTION AV, SMITTNING AV, ELLER SKADA PÅ DITT SYSTEM ELLER
FÖRSENINGAR, FELAKTIGHETER, FEL ELLER UNDERLÅTENHETER SOM ORSAKAS AV ELLER HÖR
SAMMAN MED DIN ANVÄNDNING AV PROGRAMVARAN ELLER WDT-ENHETER. PROGRAMVARAN ÄR INTE AVSEDD ATT ANVÄNDAS FÖR
DRIFT AV KÄRNKRAFTVERK, FLYGPLANSNAVIGERING, KOMMUNIKATIONSSYSTEM ELLER
MASKINER FÖR FLYGLEDNING ELLER ANDRA MASKINER I VILKA FEL PÅ PROGRAMVARAN KAN
ORSAKA DÖDSFALL, PERSONSKADA, FYSISK SKADA ELLER MILJÖSKADA.
</p>
<p>
<strong>10.
TVISTER, BINDANDE INDIVIDUELLT SKILJEFÖRFARANDE
OCH AVSTÅENDE FRÅN GRUPPTALAN OCH GRUPPSKILJEFÖRFARANDEN</strong>
</p>
<p>
<strong>10.1
Tvister.</strong> Villkoren
i denna paragraf 10 ska gälla för alla tvister mellan dig och WDT. Vid tillämpningen av denna paragraf 10 och
med det undantag som föreskrivs i paragraf 10.1 avses med ”tvist” alla tvister,
anspråk eller rättsliga åtgärder mellan dig och WDT som härrör från eller hör
samman med programvaran, WDT-enheter, detta avtal eller andra transaktioner som
omfattar dig och WDT, antingen de uppstår inom ett avtal, en garanti, på grund
av vilseledande, bedrägeri, brottsligt förfarande, brott mot folkrätten,
stadgar, förordningar, föreskrifter eller någon annan juridisk eller
sedvanerättslig grund, vilket ska tolkas på ett sätt som ger den bredaste
betydelse som är tillåten enligt lag. <strong>DU
OCH WDT AVTALAR ATT DEFINITIONEN AV ”TVIST” I DETTA AVTAL INTE SKA INNEFATTA
NÅGOT ANSPRÅK ELLER NÅGON RÄTTSLIG ÅTGÄRD SOM RÖR (A) MISSBRUK AV
AFFÄRSHEMLIGHETER, (B) PATENTINTRÅNG, (C) UPPHOVSRÄTTSINTRÅNG OCH MISSBRUK AV
UPPHOVSRÄTT OCH (D) VARUMÄRKESINTRÅNG OCH -MISSBRUK. UTAN HINDER AV PARAGRAF 10.6 SAMTYCKER DU DESSUTOM TILL ATT EN DOMSTOL OCH
INTE SKILJENÄMNDEN FÅR AVGÖRA OM ETT ANSPRÅK FALLER INOM RAMARNA FÖR DESSA FYRA
UNDANTAG.</strong>
</p>
<p>
<strong>10.2
Bindande skiljeförfarande.</strong> Du och WDT avtalar vidare om
följande: (a) att lösa alla tvister mellan parterna i enlighet med
bestämmelserna i detta avtal genom skiljeförfarande, (b) att detta avtal rör en
transaktion inom ramen för mellanstatlig handel, (c) att Federal Arbitration
Act (9 U.S.C. §1 och framåt) styr tolkningen och verkställandet av denna
paragraf 10 och att (d) denna paragraf 10 ska fortsätta att gälla efter
avtalets upphörande. <strong>SKILJEFÖRFARANDE
INNEBÄR ATT DU AVSÄGER DIG RÄTTEN TILL EN DOMSTOLSFÖRHANDLING MED DOMARE ELLER
JURY SAMT ATT MÖJLIGHETERNA ATT ÖVERKLAGA DOMEN ÄR BEGRÄNSADE.</strong>
Skiljedomaren kan tilldöma dig samma skadestånd som en behörig domstol, och
endast meddela fastställelser eller förelägganden till förmån för den enskilda
part som söker avhjälpande och endast i den utsträckning som är nödvändig för
att ge det avhjälpande som framställs i denna parts individuella anspråk. I
vissa fall kan kostnaderna för skiljeförfarande överstiga kostnaderna för en
vanlig domstolsförhandling och rätten att ta del av motpartens bevisning kan
också vara mer begränsad. Skiljedomarens beslut ska vara slutgiltigt och
verkställbart av vilken domstol som helst med behörighet avseende
parterna.
</p>
<p>
<strong>10.3
Småmålsförfarande.</strong> Utan hinder av ovanstående får du väcka
individuell talan i din delstats eller kommuns domstol för småmålsförfarande
(small claims court) om talan enbart väcks i denna domstol.
</p>
<p>
<strong>10.4
Meddelande om tvist.</strong> Vid en tvist måste du
eller WDT först skicka ett meddelande om tvisten till den andra parten, vilket
ska innehålla en skriftlig förklaring med namn, adress och kontaktinformation
till den part som lämnar det, de fakta som ger upphov till tvisten och det
avhjälpande som begärs (”meddelandet om tvisten”). Meddelandet om tvisten till
WDT ska skickas till: Western Digital Technologies, Inc., ATTN: Legal
Department, 3355 Michelson Drive, Suite 100, Irvine, CA 92612, USA (”WDT:s
adress för meddelanden”). Eventuella
meddelanden om tvister skickas från WDT till dig med rekommenderad post till
den senaste adress som WDT har i sitt register eller som på annat sätt har
registrerats för dig. Om WDT och du inte når en överenskommelse om lösning av
tvisten inom sextio (60) dagar efter att meddelandet om tvisten tas emot får du
eller WDT inleda ett skiljeförfarande i enlighet med denna paragraf 10. Efter inlämnandet och mottagandet av
meddelandet om tvisten enas parterna om att agera i god tro för att försöka
lösa tvisten innan skiljeförfarandet inleds.
</p>
<p>
<strong>10.5
AVSTÅENDE FRÅN GRUPPTALAN OCH GRUPPSKILJEFÖRFARANDEN.
DU OCH WDT ENAS OM ATT VARJE PART ENDAST FÅR INLEDA EN TVIST MOT DEN
ANDRA PARTEN I INDIVIDUELL EGENSKAP, OCH INTE SOM KÄRANDE ELLER GRUPPMEDLEM I NÅGON
TÄNKT GRUPP- ELLER REPRESENTANTTALAN, INKLUSIVE MEN UTAN BEGRÄNSNING TILL EN
FEDERAL/DELSTATLIG GRUPPTALAN ELLER ETT GRUPPSKILJEFÖRFARANDE. DÄRFÖR
SKA EN SKILJEDOMARE I ENLIGHET MED DET SKILJEDOMSFÖRFARANDE SOM BESKRIVS I
DENNA PARAGRAF INTE KOMBINERA ELLER SLÅ SAMMAN MER ÄN EN PARTS ANSPRÅK UTAN SKRIFTLIGT SAMTYCKE FRÅN ALLA BERÖRDA PARTER
I ETT SKILJEFÖRFARANDE.</strong>
</p>
<p>
<strong>10.6
Skiljeförfarande.</strong> Om en part väljer att inleda ett
skiljeförfarande ska detta skiljeförfarande styras av de JAMS-regler som gäller
vid den tidpunkt då skiljeförfarandet inleds (”JAMS-reglerna”), som finns på <a href="http://www.jamsadr.com">http://www.jamsadr.com</a> eller
kan fås via telefon 1-800-352-5267, samt reglerna i detta avtal. Om det
föreligger en konflikt mellan JAMS-reglerna och reglerna i detta avtal ska
reglerna i detta avtal gälla. Du får i ett skiljeförfarande söka vilket
avhjälpande som helst som i övrigt står till ditt förfogande enligt federal,
delstatlig eller lokal lag. Alla tvister ska lösas av en enda neutral
skiljedomare, och båda parterna ska ha skälig möjlighet att delta i valet av
skiljedomare. Skiljedomaren är bunden av
villkoren i detta Avtal. Skiljedomaren – och inte domstol eller annan myndighet
– äger exklusiv domsrätt över alla eventuella tvister som uppstår i samband med
detta avtal, såväl tolkning som tillämplighet, verkställighet och utformning av
avtalet, inklusive utan begränsning yrkanden på att ogiltigförklara avtalet
helt eller delvis. Utan hinder av den omfattande domsrätt som tilldelats
skiljedomaren ovan äger en domstol dock rätten att avgöra huruvida ett anspråk
eller rättslig åtgärd rör (a) missbruk av affärshemligheter, (b) patentintrång,
(c) upphovsrättsintrång och missbruk av upphovsrätt eller (d) varumärkesintrång
och -missbruk, som exkluderas från definitionen av ”Tvister” i paragraf
10.1. Skiljedomaren avkunnar en
bindande skiljedom utifrån gällande lagstiftning och/eller
rimlighetsbedömningar. Skiljedomen är bindande för båda parter och kan
fastställas i valfri domstol med behörighet. Du kan välja att delta i skiljeförfarandet via
telefon. Skiljeförfaranden som inte
genomförs via telefon ska äga rum på en plats som är skäligen tillgänglig från
din primära bostadsort eller i Orange County i Kalifornien, USA, om du föredrar
det.
</p>
<p>
(a)
Inledande
av skiljeförfarande. Om antingen du
eller WDT beslutar att lösa en tvist genom skiljeförfarande enas båda parterna
om följande förfarande:
</p>
<p>
(i)
Skriv en begäran om skiljeförfarande. Begäran måste
innehålla en beskrivning av tvisten och det skadeståndsbelopp som begärs. En
kopia av en begäran om skiljeförfarande finns på <a href="http://www.jamsadr.com">http://www.jamsadr.com</a> (”Demand for Arbitration”).
</p>
<p>
(ii)
Skicka tre kopior av begäran om skiljeförfarande plus den
relevanta registreringsavgiften till följande adress:
</p>
<p>
JAMS<br>
500 North State College Blvd., Suite 600<br>
Orange, CA 92868, USA
</p>
<p>
(iii)
Skicka en kopia av begäran om skiljeförfarande till den
andra parten på samma adress som meddelandet om tvisten, eller en annan adress
som avtalas av parterna.
</p>
<p>
(b)
Förhandlingens
form. I alla förhandlingsformer ska
skiljedomaren utfärda ett skriftligt beslut som förklarar de viktigaste rön och
slutsatser som en eventuell skiljedom är baserad på. Under skiljeförfarandet ska storleken på ett
eventuellt förlikningserbjudande som lämnas av WDT eller dig inte avslöjas för
skiljedomaren förrän efter att skiljedomaren har fastställt det eventuella
belopp som du eller WDT har rätt till. Utbyte av ej konfidentiell information
som är relevant för tvisten kan tillåtas mellan parterna under
skiljeförfarandet. Parterna
skall bibehålla den konfidentiella karaktären av skiljeförfarandet och
tilldelningen, förutom vad som kan vara nödvändigt för att förbereda sig för
eller genomföra skiljeförhandlingen i sak, eller undantag för vad som kan vara
nödvändigt i samband med ett domstolsärende om en preliminär åtgärd, en rättslig
utmaning till en utmärkelse eller dess verkställighet, eller som på annat sätt
krävs enligt lag eller domstolsbeslut.
</p>
<p>
(c)
Avgifter
för skiljeförfarandet. WDT ska betala
eller (i förekommande fall) ersätta dig för alla JAMS-avgifter för inlämnande,
administration och skiljedomare för varje skiljeförfarande som inleds (av dig
eller WDT) i enlighet med bestämmelserna i detta Avtal.
</p>
<p>
(d)
Skiljedom
till din favör. För tvister där
du eller WDT begär 75 000 USD eller mindre i skadestånd exklusive
advokatarvoden och -kostnader: om skiljedomarens beslut resulterar i en
skiljedom till din favör om ett belopp som är högre än WDT:s eventuella senaste
skriftliga förlikningserbjudande ska WDT (i) betala 1 000 USD till dig, eller
summan i skiljedomen, om den är högre, (ii) betala dubbla summan av dina
eventuella skäliga advokatarvoden till dig och (iii) ersätta dig för utgifter
(inklusive avgifter och kostnader för sakkunnigvittnen) som din advokat
skäligen ådrar sig för att utreda, förbereda och driva tvisten genom skiljeförfarande. Om inte annat avtalas skriftligt av dig och
WDT ska skiljedomaren fastställa summan av alla avgifter, kostnader och
utgifter som ska betalas av WDT i enlighet med denna paragraf 10.6(d).
</p>
<p>
(e)
Advokatarvoden. WDT kommer inte att begära ersättning för
sina advokatarvoden och -utgifter för skiljeförfarande som inleds, vilket rör
en tvist enligt detta Avtal. Din rätt
till advokatarvoden och -utgifter enligt paragraf 10.6(d) ovan begränsar inte
din rätt till advokatarvoden och -utgifter enligt gällande lag. Utan hinder av
detta får skiljedomaren inte meddela dubbla domar om advokatarvoden och
-utgifter.
</p>
<p>
(f)
Avstående. Du kan välja att avstå från det slutgiltiga,
bindande, individuella skiljeförfarandet och avståendet från grupp- och
representantförfarande enligt detta avtal genom att skicka ett skriftligt brev
till WDT:s adress för meddelanden inom trettio (30) dagar efter ditt ingående
av detta avtal (inklusive utan begränsning, köp, hämtning, installation av
programvaran eller annan relevant användning av WDT:s enheter, produkter och
tjänster) med angivande av (i) ditt namn, (ii) din postadress och (iii) din
begäran om att undantas från det slutgiltiga, bindande, individuella
skiljeförfarandet och ditt avstående från grupp- och representantförfaranden som
preciseras i denna paragraf 10. Om du avstår i enlighet med det förfarande som
beskrivs ovan ska alla andra villkor fortsätta att gälla, inklusive kraven på
att lämna meddelande före rättstvist.
</p>
<p>
<strong>10.7
Ändringar av paragraf 10.</strong> Utan hinder av någon bestämmelse i detta
avtal som säger något annat är du och WDT överens om att om WDT gör några
framtida ändringar av tvistlösningsförfarandet och bestämmelserna om avstående
från grupptalan (annat än en ändring av WDT:s adress) i detta avtal måste WDT
inhämta ditt uttryckliga medgivande till ändringarna. Om du inte ger ditt
uttryckliga medgivande till ändringarna samtycker du till att lösa en tvist
mellan oss genom det befintliga skiljeförfarandet som beskrivs i paragraf 10.
</p>
<p>
<strong>10.8
Enskilda avtalsbestämmelsers ogiltighet.</strong> Om någon bestämmelse i denna paragraf 10 inte
är verkställbar ska denna bestämmelse skiljas från detta avtal, vilket ska
fortsätta att äga full kraft och verkan. Det ovanstående ska inte gälla för
förbudet mot grupp- och representanttalan i enlighet med paragraf 10.5. Om
paragraf 10.5 inte är verkställbar ska hela paragraf 10 (dock endast paragraf
10) vara ogiltig.
</p>
<p>
<strong>11.
BEGRÄNSADE
RÄTTIGHETER FÖR AMERIKANSKA
MYNDIGHETER </strong>
</p>
<p>
Programvaran är ett kommersiellt
datorprogram enligt definitionen i 48 C.F.R. §2.101. Följaktligen, om du
är en instans av den amerikanska regeringen eller en underleverantörer erhåller
du bara programrättigheter som beviljas alla andra slutanvändare på licens, i
enlighet med (a) 48 C.F.R. §227.7201 till 48 C.F.R. §227.7204, avseende
Department of Defense och deras underleverantörer, eller (b) 48 C.F.R. §12.212,
avseende alla andra licenser som tillhör den amerikanska regeringen och deras
underleverantörer.
</p>
<p>
<strong>12.
EXPORT-
OCH IMPORTRESTRIKTIONER</strong>
</p>
<p>
WDT lämnar inga utfästelser att
programvaran är lämplig att använda i ditt land. Du är införstådd med att ingen
del av programvaran eller underliggande information eller teknologi får hämtas
eller på annat sätt exporteras eller omexporteras till (eller till en
medborgare eller invånare i) något land eller område som omfattas av USA:s
handelsembargo (för närvarande Iran, Kuba, Syrien, Nordkorea, Sudan och området
Crimea) eller någon person på USA:s regerings listor för ”Parties of Concern”
(problematiska personer), inklusive USA:s finansministeriums lista på
”Specially Designated Nationals” (särskilt angivna utländska personer) eller
USA:s handelsministeriums lista på ”Denied Persons” (personer som nekas) och
”Entity List” (enhetslista). Genom att använda programvaran godkänner du det
föregående, och utfäster och garanterar att du inte befinner dig i eller står
under kontroll av en medborgare eller invånare i något av dessa länder eller på
någon sådan lista. Du förbinder dig även att avstå från att använda programvaran
i aktiviteter som direkt eller indirekt rör spridning av massförstörelsevapen,
utöver det som tillåts enligt gällande lagar och bestämmelser. Du
bekräftar vidare och är införstådd med att vissa funktioner i programvaran,
exempelvis kryptering eller autentisering, kan vara föremål för export- och
importrestriktioner och att du är ansvarig för att uppfylla alla relevanta
restriktioner och regelverk.
</p>
<p>
<strong>13.
SKADESLÖSHET</strong>
</p>
<p>
Du
samtycker härmed till att ersätta och försvara WDT och dess licensgivare och
hålla dem skadeslösa avseende alla ersättningskrav, skadestånd, anspråk, böter
och utgifter som orsakas av ditt eventuella åsidosättande av detta avtal.
</p>
<p>
<strong>14.
UPPSÄGNING </strong>
</p>
<p>
Utan
att det påverkar någon annan rätt för WDT ska WDT äga rätten att omedelbart
säga upp detta avtal, inklusive utan begränsning uppsägning av användarkonton
som tillhör programmet med eller utan
varsel, om WDT gör bedömningen att du underlåtit att uppfylla dina skyldigheter
enligt detta Avtal. Vid avtalets upphörande måste du omedelbart upphöra med all
användning av programvaran och förstöra samtliga kopior av programvaran.
</p>
<p>
<strong>15.
ÖVERFÖRING</strong>
</p>
<p>
Du får inte överlåta eller på annat sätt överföra
detta avtal eller programvaran.
</p>
<p>
<strong>16.
PROGRAMVARA
MED ÖPPEN KÄLLKOD</strong>
</p>
<p>
Programvaran
som licensieras under detta avtal kan innehålla programvara med ”öppen källkod”
(programvara som distribueras under ett licensavtal, vilket anger att datakoden
kan delas, granskas och modifieras av allmänheten). Begränsningarna i
paragraferna 1, 2, 14 och 15 i detta avtal gäller endast sådan programvara med
öppen källkod när och i den utsträckning de inte står i konflikt med eventuella
bestämmelser i respektive licenser för programvara med öppen källkod. Källkoden
för programvaran från WDT finns tillgänglig på <a href="http://support.wdc.com/">http://support.wdc.com/</a> under en
period om minst tre år från de att du har erhållit programvaran från WDT om det
behövs för att uppfylla villkoren i den medföljande öppna källkoden för
programvarans respektive licenser. WDT ger inget stöd för programvaran med
öppen källkod.
</p>
<p>
<strong>17.
SUPPORT</strong>
</p>
<p>
Om du har
frågor om programvaran kan du gå in på WDT:s supportforum på
<a href="http://support.wdc.com/">http://support.wdc.com/</a> eller skicka ett e-postmeddelande till WDT:s kundsupport
med webbformuläret på <a href="http://wdc.custhelp.com/app/ask/">http://wdc.custhelp.com/app/ask/</a>
</p>
<p>
<strong>18.
HELA
ÖVERENSKOMMELSEN</strong>
</p>
<p>
Detta avtal utgör hela överenskommelsen mellan parterna beträffande
föremålet för avtalet och ersätter alla tidigare och samtidiga muntliga och
skriftliga överenskommelser.
</p>
<p>
<strong>19.
STYRANDE
LAGSTIFTNING OCH DOMSAGA</strong>
</p>
<p>
Med undantag för vad som anges i paragraf 10 ska
detta avtal styras av lagarna i delstaten Kalifornien, utan hänsyn till
internationella privaträttsliga bestämmelser.
Vid en tvist i vilken bestämmelserna i paragraf 10 inte är tillämpliga
eller skiljs från återstoden av avtalet av en behörig domstol, eller där du
väljer att avstå i enlighet med bestämmelserna i paragraf 10, samtycker både du
och WDT till att de delstatliga och federala domstolarna i Orange County i
Kalifornien, USA, ska ha exklusiv behörighet att lösa tvisten.
</p>
<p>
<strong>20.
FN-KONVENTIONEN ANGÅENDE AVTAL OM INTERNATIONELLA KÖP AV
VAROR</strong>
</p>
<p>
Detta Avtal ska inte styras av FN-konventionen angående avtal om
internationella köp av varor.
</p>
<p>
<strong>21.
ENSKILDA AVTALSBESTÄMMELSERS OGILTIGHET OCH AVSTÅENDE</strong>
</p>
<p>
Om något
villkor i detta avtal inte bedöms vara verkställbart av en behörig domstol, ska
villkoret i fråga, med förbehåll för paragraf 10.7 i detta avtal, ändras i den
utsträckning som krävs för att det ska bli verkställbart utan att förlora sin
avsikt, eller skiljas från detta avtal om ingen sådan ändring är möjlig, och
återstående villkor i detta avtal ska fortsätta att äga full kraft och verkan.
Ett avstående från ett villkor i detta avtal av någon part eller ett brott mot
avtalet, ska inte upphäva villkoret i fråga eller påföljande avtalsbrott.
</p>
<p>
<strong>22.
FORTSATT
GILTIGHET</strong>
</p>
<p>
Paragraferna
2, 8, 9, 10, 13 och 19 i detta avtal och alla övriga bestämmelser i detta avtal
som kräver eller avser utförande efter avtalets upphörande ska äga fortsatt
giltighet.
</p>
<p>
<strong>23.
UNDANTAG</strong>
</p>
<p>
Ingen av parterna ska vara ersättningsskyldig för någon försening eller
underlåtelse att uppfylla villkoren (utom skyldigheten att betala), eller något
avbrott i tjänsten som orsakas direkt eller indirekt av något som ligger
utanför partens skäliga kontroll.
</p>
<p>
4078-705022-J09 augusti 2015
</p>
</body>
</html>
